Alex Urra i Darek Valencia		2SMXB

Context i situació inicial

Una empresa especialitzada en serveis informàtics ha rebut l’encàrrec de muntar tota la infraestructura tècnica d’un estadi destinat a un torneig del videojoc FIFA, amb la possibilitat d’ampliar el projecte en el futur per acollir altres jocs com Valorant, Counter-Strike 2 o Rocket League.

L’objectiu és crear un espai professional i competitiu que garanteixi el màxim rendiment per als jugadors i una experiència de qualitat per al públic assistent.

Actualment, l’espai físic ja està construït, però no compta amb cap infraestructura informàtica. Per tant, cal dissenyar i implementar tot el sistema tècnic: equips informàtics, pantalles, sistemes de so, servidors locals i connexions a internet d’alta velocitat. A més, s’ha d’assegurar la seguretat de la xarxa i el bon funcionament dels sistemes durant tot el torneig.

Objectiu general

Dissenyar, planificar i implementar la infraestructura informàtica necessària per a la realització d’un torneig de videojocs en un estadi, assegurant el rendiment, la connectivitat i la seguretat dels sistemes, i permetent una futura ampliació a altres videojocs competitius.

Objectius específics

Configurar setups complets per als jugadors, amb equips d’alt rendiment, perifèrics, monitors i programari adequat.

Dissenyar i desplegar una xarxa local (LAN) estable i segura, amb connexió a internet d’alta velocitat.

Instal·lar pantalles i equips audiovisuals per al públic i per a la retransmissió de les partides.

Implementar sistemes de monitorització i manteniment tècnic per prevenir incidències durant el torneig.

Abast del projecte

Inclou:

La configuració de la xarxa local (LAN) i la xarxa Wi-Fi per al personal de l’esdeveniment.

La configuració dels equips de competició i altres dispositius auxiliars.

La preparació del cablejat per a les necessitats del torneig.

La instal·lació dels sistemes audiovisuals destinats al públic i a la retransmissió.

El disseny d’un pla de seguretat informàtica que asseguri el correcte manteniment de la xarxa i dels sistemes.

No inclou:

La gestió del contingut audiovisual o la producció professional de l’streaming.

La contractació de personal extern o la decoració de l’espai.

La gestió logística de l’esdeveniment (públic, inscripcions o màrqueting).
