Alex Urra i Darek Valencia		2SMXB
1. Context i situació inicial
Una empresa dedicada a serveis informàtics rep l’encàrrec de muntar tota la infraestructura tècnica d’un estadi temporal per a un torneig de FIFA, amb possibilitat d’ampliar-lo a altres jocs com Valorant, CS2 o Rocket League. L’objectiu és crear un espai professional on els jugadors puguin competir amb el màxim rendiment i el públic pugui gaudir en directe.
Actualment, la situació inicial és que l’espai físic ja existeix, amb el cablejat estructurat necessari, però no disposa de cap infraestructura informàtica: cal dissenyar i muntar equips, pantalles, sistemes de so, servidors locals i connexions a internet d’alta velocitat. També s’ha de garantir la seguretat de la xarxa i el correcte funcionament dels sistemes durant tot el torneig.
2. Abast i objectius
Objectiu general
Dissenyar, planificar i implementar tota la infraestructura informàtica necessària per a la realització d’un torneig de videojocs en un estadi, assegurant el rendiment, la connectivitat i la seguretat dels sistemes. Afegint a més la possibilitat d’ampliar el projecte a altres jocs.
Objectius específics
Configurar setups complets per als jugadors: equips d’alt rendiment, perifèrics, monitors i programari adequat.


Dissenyar i desplegar una xarxa local estable i segura, amb connexió a internet d’alta velocitat.


Instal·lar pantalles i equips audiovisuals per al públic i la retransmissió de les partides.


Assegurar la monitorització i manteniment durant el torneig per evitar incidències tècniques.


Abast del projecte
El projecte inclou:
La configuració de la xarxa (LAN, Wi-Fi per staff, connexió a internet).


La configuració dels equips de competició i dispositius auxiliars.


La instal·lació dels sistemes audiovisuals per al públic i retransmissió.


El disseny del pla de seguretat informàtica (manteniment de la xarxa i els sistemes).


No inclou:
La gestió de contingut o producció audiovisual de l’esdeveniment (streaming professional o realització de vídeo).


La contractació de personal extern ni la decoració de l’espai.


La logística d’esdeveniments (públic, inscripcions o màrqueting).


